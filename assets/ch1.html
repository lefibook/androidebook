<html><head></head><body><div>
<b>अध्याय 1</b><br/>
विद्यालय में पहला कदम

<p>यहोशू (23-3,4)" तुमने देखा है कि तुम्हारे परमेश्वर यहोवा ने तुम्हारे कारण इन सब जातियों के साथ क्या क्या किया है, क्योंकि जो तुम्हारी ओर से लड़ता आया है वह तुम्हारा परमेश्वर यहोवा ही है। देखो, यरदन नदी से लेकर सूर्यास्त की ओर भूमध्य सागर तक की जिन जातियों को मैंने मिटा डाला है और जो शेष बची हुई हैं, सब को मैंने चिट्ठी डाल डाल कर तुम्हारे गोत्रों का निज भाग होने के लिए दे दिया है। '</p>

 <p>जब किसी का पुनःजन्म होता है, उसे परमेश्वर के बच्चों की पाठशाला में स्वंय दाखिला मिल जाता है। चाहे धनी हो या निर्धन, जवान हो या बूढ़ा, विशेष समुदाय का हो या नसमुदाय, यदि वे परमेश्वर के मेमने (यीशु मसीह) के लहू के द्वारा धुले गये हैं तो इस पाठशाला में प्रवेश कर सकते हैं। उनको पहले स्तर में दाखिला मिलता है। वे यहॉं स्वामी के चरणों में बैठ कर यीशु मसीह को सीखते हैं।</p><p> पवित्र-आत्मा परमेश्वर शिक्षक है और वह विद्यार्थियों को मसीह के समान जीवन जीना सिखाता है। यह पाठशाला रात और दिन खुली रहती है। यहॉं कोई छुट्टियॉं नहीं होतीं। यीशु ने सबके लिए फीस चुका दी है इसलिए यह ट्यूशन मुफ्त में दी जाती है। वह कहता है - "मेरा जूआ अपने ऊपर उठा लो; और मुझसे सीखो; क्योंकि मैं नम्र और मन में दीन हूँ और तुम अपने मन में विश्राम पाओगे।' मत्ती (11:29)</p>

 <p>जब किसी का पुनःजन्म होता है, उसे इस नये जीवन की शुरुआत कर, कैसे आगे बढ़ा जाए मालूम नही होता। इस पाठशाला में पवित्र-आत्मा यह सिखाता है कि किस प्रकार यीशु मसीह के जीवन को जीया जाए। कितना कीमती तोहफा परमेश्वर ने हमें यीशु मसीह में दिया है, इस बात को हम पूरी तरह पता नहीं होता। इसलिए सुसमाचार में लिखी गयी यीशु मसीह की जीवनी पढ़ने के द्वारा परमेश्वर का आत्मा स्वयं हम पर प्रकट करता है।</p>

 <p>हम मन फिराने के समय अपने मुक्तिदाता यीशु से भेंट करने के लिए, प्रार्थना में समय व्यतीत करते हैं। इसलिए उनमें बढ़ने के लिए हमें हर रोज़ प्रार्थना करने के लिए और परमेश्वर का वचन बाइबल पढ़ने के लिए कुछ समय निकालना चाहिए। "परन्तु एक बात अवश्य है, और उस उत्तम भाग को मरियम ने चुन लिया है: जो उस से छीना न जाएगा।' (लूका 10:42) एक ही उद्देश्य से परमेश्वर के वचन बाइबल का अध्ययन करना चाहिए, वो है, वचन को अपने जीवन में जीएं। इस पाठशाला में पहली सीख दी जाती है कि यीशु को सीखने के लिए हर रोज़ नियमित समय देना चाहिए। </p>
 <p>परमेश्वर के बच्चों की अनियमित उपस्थिति के लिए शिक्षक अपने शिष्यों को डॉंटते नही हैं। लेकिन इससे वे बहुत दुखित होते हैं क्योंकि शिष्य अपनी गैरहाज़िरी से बहुत कीमती सीख लेना खो देते है। उनके नये जीवन की प्रगति बड़ी धीमी और अस्थिरता से होती है और आत्मिक जीवन कमज़ोर होने लगता है।</p>
 <p>जब हमारा हृदय पाप से भरा रहेगा तो हम वचन का पालन करने में असमर्थ होंगे। परन्तु अब हमें परमेश्वर ने शुद्ध किया है। और हमें परमेश्वर का वचन पालन करना सिखाया जाता है। शुरू-शुरू में हम नहीं जानते कि परमेश्वर की आज्ञा का पालन किस प्रकार किया जाए। इसलिए पवित्र आत्मा हमें मसीह के जीवन के बारे सिखाता है, जिसने परमेश्वर का वचन पूरा किया। "और परमेश्वर का वचन देहधारी हुआ, और अनुग्रह और सच्चाई से परिपूर्ण होकर हमारे बीच में डेरा किया (और हमने उस की ऐसी महिमा देखी, जैसी पिता के एकलौते की महिमा) यूहन्ना 1:14। इब्रानियों (4:15) में ऐसा लिखा है, "वह सब बातों में हमारी नाईं परखा तो गया, तो भी निष्पाप निकला।'</p>
 </div></body></html>