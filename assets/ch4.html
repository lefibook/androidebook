<html><head></head><body><div>
<b>अध्याय 4</b><br/>
यीशु के समान बनने की शिक्षा<br/>
नम्रता और दीनता<br/>

 "मुझसे सीखो;  क्योंकि मैं नम्र और मन में दीन हूँ।' (मत्ती 11ः29)
<br/>
 "... अपने आपको शून्य कर दिया।' (फिल्लीपियों 2ः8)
<p>
 यीशु मसीह अपने बच्चों को नम्रता और दीनता सीखने के लिए कहते है। हमारा यीशु परमेश्वर का मेमना है। इस स्कूल में उनके सभी बच्चों को मेमने के समान रहना सिखाया जाता है।</p><p>
 "वह न तो विवाद करेगा और न चित्लाएगा, और न कोई उसकी आवाज़ गलियों सुनेगा।'(मत्ती 12ः19) इस स्कूल में विद्यार्थियों को यह सिखाया जाता है कि वे किसी से भी न झगड़ें। न वह यह  चाहते कि उनके बच्चे चिल्लायें, शोर मचायें या फसाद करें। जब हमें ये बातें सिखायी जाती हैं तो प्रार्थना कर सर्तक रहना चाहिए ताकि परीक्षा का सामना कर सकें। हमें उकसाने वाली गुस्से को भड़काने, झगड़ने या ऊँची आवाज में बात करने जैसी अजीब परिस्थिति भी उत्पन्न हो सकती है। जब तक हम इन परीक्षाओं में सफल नहीं होंगे हम अगला पाठ सीख नहीं सकते। हम हरेक परीक्षा में सफल होकर अपने उद्धारकर्ता के रूप में बढते पाएँगे। 
</p>
<b>मेरी परीक्षा</b>
<p>
 मैं अपनी सहकर्मी की मसीह की ओर अगुवाई के लिए शिक्षकों के कॉमन रूम के सामने एक खाली कक्षा में ले जा कर रही थी। मेरी प्रधान अध्यापिका नहीं चाहती थी कि मैं ऐसा कार्य करूँ। उन्होने तत्काल एक शिक्षक के द्वारा खबर भिजवाई कि फौरन शिक्षक कक्ष में चले जाएँ। मैं परमेश्वर का काम कर रही थी, इस पर हस्तक्षेप होने पर मुझे दुःख हुआ। मैंने अपने मित्र से कहा कि यह शैतान का काम है। जिस शिक्षक ने यह खबर पहुँचायी थीं इस टीका-टिप्पणी को सुनकर प्रधान अध्यापिका को बता दी। प्रधान अध्यापिका बहुत गुस्से से भर गई और मुझे अपने कमरे में बुलाकर बहुत डॉंट लगायी। उन्होंने कहा कि मैंने उन्हें शैतान कहा। प्रभु ने मुझसे कहा, "यह एक परीक्षा है, तुम गुस्सा या झगड़ा मत करना।' मैंने मान लिया और इस परीक्षा में सफल हो गयी। इसके बाद जब मैं परमेश्वर की उपस्थिति में गई और यद्यपि वह टिप्पणी उनके लिए नही या परन्तु प्रभु ने मुझे उनसे माफी मॉंगने को कहा। जो भी हो, उनके मन को चोट लगी थी। मैंने उनसे माफ़ी मॉंगी। उन्होंने मुझसे कहा कि जिस तरीके से उन्होंने मुझे डॉंटा, उसके लिए वह शर्मिंदा हैं और उन्होने भी मुझ से माफी मॉंगी। 
</p>
<b>बोलने पर काबू</b><br/>
 लूका 4:22 कहता है ".....अनुग्रह से भरे बोल....उसके होठों से निकले...' 
 <p>हम अक्सर अपनी बातों के द्वारा अपने उद्धारकर्ता को दुख पहुँचाते हैं। इस स्कूल में सभी विद्यार्थियों को जीभ को वश में रखना सिखाया जाता है। हर परिस्थिति में दया से भरी बातों का ही इस्तेमाल किया जाना चाहिए। "कोमल उत्तर सुनने से जलजलाहट ठंडी होती है।' (नीतिवचन 15:1) यद्यपि हम पुनः जन्म ले चुकें हैं फिर भी हम दया भरी बातें नहीं कहते हैं। हमें हर घड़ी प्रार्थना कर स्वर्ग की ओर देखना चाहिए। पवित्र-आत्मा हमें छोटी-छोटी प्रार्थना करना सिखाता है ... "हे प्रभु। मैं क्या कहूं? हे प्रभु। मैं क्या करूँ? नीतिवचन 16:1 कहता है, "मुँह का बोल यहोवा की ओर से होता है।' जब हमें गुस्सा आए तब यदि हम इस प्रकार प्रार्थना करेंगे तो, वह हमारे मुँह में अनुग्रह के बोल रखेंगे। इस तरह हम विजयी बनेंगे।
</p>
<b>मेरी परीक्षा</b>
<p>
 जब मैं नम्रता, कोमलता का पाठ सीख रही थी और नम्रता से व्यवहार कर रही थी तो मेरे घर की नौकरानी ने मेरे लिए परीक्षा उत्पन्न कर दी। अकारण ही वह काम पर कई दिन नहीं आई। मुझे काफी असुविधा हो गई क्योंकि मुझे स्कूल का काम और बच्चों की देखभाल भी करनी थी। जब मैंने उसे बुलवाया, उसने आने का वायदा किया परन्तु वह नहीं आई। कई दिन गैरहाज़िर होने के बाद, वह वापस आ, बुखार और कमर दर्द की झूठी शिकायत करने लगी। साधारणतया, उसका ऐसा व्यवहार मुझे गुस्सा करने पर मजबूर करता, परन्तु मैंने परमेश्वर के स्कूल में प्रशिक्षण प्राप्त किया था और मैंने परीक्षा को पहचान लिया। मैं उस समय यह सीख ही रही थी कि यीशु के मुँह से अनुग्रह की बातें ही निकलती थीं। मैंने अपनी नौकरानी को कुर्सी दे आराम करने को कहा और मैं स्वयं काम करने लगी। वो महिला बिलकुल आश्चर्य में पड़ गई और, फौरन उठकर काम करने लगी। 
</p>
<b>नम्रता</b>
<p>
 "महायाजक उस पर बहुत बातों का दोष लगा रहे थे; परन्तु उसने कुछ उत्तर नहीं दिया।' (मरकुस 15:3) जब हम पर कोई झूठा दोष लगाता है तो हमें चुप रहना सिखाया गया है। हम अपने आपको निर्दोष साबित करना चाहते हैं लेकिन यीशु ने कभी भी ऐसा नहीं किया। 
</p>
<b>मेरी परीक्षा</b>
 <p>एक शिक्षिका मेरा प्रभु के साथ चलना, गौर से देख रही थी। वो एक समस्या ले कर आईं। किसी अजनबी ने उसे बेनामी पत्र लिखा था। उस गन्दे पत्र से वो काफी व्याकुल हो गई थीं। वो चाहती थी कि प्रभु से प्रार्थना कर उस अजनबी का नाम ढूँढ निकाले। मैं उनकी सहायता करने के लिए तैयार थी परन्तु प्रभु से उस अपराधी का नाम पूछना सही या गलत था, इस बात को लेकर मैं झिझक रही थी। मैंने निर्णय लेने के लिए कुछ समय की मोहल्लत मॉंगी। परन्तु वो मुझ से फौरन जवाब मॉंग रही थीं। मेरे संकोच करने पर वो महिला बर्दाश्त नहीं कर सकी, वो गुस्से में आकर मुझ पर बरसने लगी। उसने कहा कि उस पत्र को लिखने में मेरा भी हाथ है।
 </p>
 <p>प्रभु ने मुझको याद दिलाया कि यह एक परीक्षा है। प्रभु ने मुझसे कहा, "एक शब्द भी मत कहना।' मैंने बात मान ली और परीक्षा में सफल हो गई। उसके बाद प्रभु ने मुझे उस अपराधी का नाम भी बताया और उस व्यक्ति द्वारा औरत से माफी मॉंगने के लिए भी मेरी मदद की। उसके बाद यीशु ने मुझे उस शिक्षिका के उद्धार के लिए प्रार्थना करने को कहा। कुछ सालों के बाद उस महिला की प्रभु में उद्धार पाने में अगुवाई करने के विषय मदद की। 
</p>
<b>अपने शत्रुओं के लिए प्रार्थना करनाः</b>
<p>
 यीशु मसीह ने कहा, "अपने बैरियों से प्रेम रखो और अपने सताने वालों के लिए प्रार्थना करो।' (मत्ती 5:44) हम लूका (23:34) के पद में पढ़ते हैं कि जब उन्हें क्रूस पर चढ़ाया जा रहा था तो उन्होंने प्रार्थना की, "हे पिता इन्हें क्षमा कर, क्यों कि ये जानते नहीं कि क्या कर रहे हैं।' यीशु मसीह ने उन लोगों के लिए प्रार्थना की जो उनको क्रूस पर चढ़ा रहे थे। उन लोगों के लिए बड़ी अद्भुत रीति से प्रार्थना की। वो चाहते थे कि सचमुच परमेश्वर उनको माफ करें। ये मुख्य पाठ स्कूल में सिखाया जाता है। 
</p>
<b>मेरी परीक्षा</b>
 <p>मसीह  में अपनी नई जिन्दगी पाने की खुशी में, मैं अपने सारे विद्यार्थियों को परमेश्वर के पास लाना चाहती थी। मेरा स्कूल प्रति दिन प्रातः 7:30 बजे शुरू होता था। मैं परमेश्वर की सहायता से घर का काम सुबह बड़ी जल्द ही निपटाकर 7:00 बजे स्कूल चली जाती थी। आधा घंटा मैं अपने विद्यार्थियों को प्रभु के बारे बताया करती थी। मेरा विद्यार्थियों को इस तरह बताना, मेरी मुख्याध्यापिका को पसंद न था। यद्यपि मैं स्कूल का काम ठीक तरह से कर रही थी फिर भी मेरी मुख्याध्यापिका ने स्कूल के निरीक्षका से मेरी शिकायत कर दी। उन्होंने कहा कि मैं काम सही तरीके से नहीं कर रही हूँ। प्रभु ने पिछले साल के मुकाबले, उस साल की परीक्षा का परिणाम कई गुणा बेहतर देकर कर आशिष दी थी। इस कारण निरीक्षका ने उस शिकायत पर ध्यान नहीं दिया। इस पर मुख्याध्यापिका ने सुबह 7:00 बजे से 7:30 बजे तक लड़कियों को गणित का ग्रहकार्य करने को कहा। 
</p>
 <p>इस प्रकार मैं बच्चों को उस समय में परमेश्वर के बारे में सिखाने के आनंद से वंचित हो गई। फिर मैंने एक उपाय सोचा। यदि मुझे अध्याय पढ़ाने के बाद पॉंच मिनट का भी खाली समय मिलता तो मैं लड़कियों को परमेश्वर के बारे में बताती थी। तब मुख्याध्यापिका ने हमारे शिक्षक सभा में स्कूल के प्रबन्धक से यह शिकायत कर दी कि मैं अपनी क्लास के दौरान कुछ बातें विद्यार्थियों को बताती हूँ, जो पाठ से सम्बन्धित नहीं हैं। इसका जवाब मुझे खुद देना था। मैंने मौन होकर परमेश्वर से वह प्रार्थना की जो उन्होंने मुझे सिखाई थी, - "प्रभु मैं क्या जवाब दूँ?' उन्होंने मुझे यह जवाब दिया। मैंने कहा - "शिक्षकों को शारीरिक, मानसिक और नैतिक रीति से विद्यार्थियों को प्रशिक्षित करना चाहिए। मैं उनको नैतिकता में प्रशिक्षण दे रही हूँ। अंत में प्रबन्धक को समझ मे आया कि मैं जो कुछ भी कर रही हूँ, गलत नहीं है।
 </p>
 <p>इस सारे दौरान परमेश्वर का आत्मा मुझे यह सिखा रहा था कि मुझे मुख्याध्यापिका को माफ करना चाहिए और प्यार के साथ उनके लिए लगातार प्रार्थना करूँ। इसलिए मैंने उनके लिए प्रार्थना करना शुरू कर दिया। एक दिन रोज़ की तरह जब मैं स्कूल गई तो मुख्याध्यापिका वहॉं मौजूद नहीं थीं। मुझे बताया गया कि उन्होंने इस्तीफा दे दिया है। मुख्याध्यापिका और प्रबन्धक के बीच कुछ बातों के ले कर 
 अनबन-सी हो गई थी और बात इस हद तक बढ़ गई कि उनको इस्तीफा देना पड़ा। अगर मेरा मन बदला होता, और मसीह को नहीं सीखा होता तो, उनके इस तरह हटाए जाने पर मैं खुश होती। लेकिन अब, मेरा मन उनके लिए प्यार से भर गया और मैंने प्रबन्धक के पास जाकर घंटा भर याचना की। यह बात मुख्याध्यापिका के कान तक पहुँची और वह मुझसे मिलने आई। मैंने बुराई का बदला भलाई में दिया, इस कारण उनका कठोर दिल द्रवित हो गया, वे रोतीं हुईं मुझसे माफी मॉंगने लगीं।
</p>
<b>आज्ञापालन</b>
 <p>इस स्कूल का मुख्य पाठ - आज्ञापालन का पाठ है। विद्यार्थियों को परमेश्वर की इच्छा पूरी करना सिखाया जाता है। जब हम परमेश्वर की इच्छा के अनुसार करते हैं तो, हमारी जिन्दगी में समय बरबाद नहीं होगा। हम जो कुछ प्रयास उनकी इच्छा में करेंगे, उसमें ज़रूर सफल होंगे। हम जिस भी समस्या का सामना करेंगे, उसका सही समाधान पाएंगे।
 </p>
 <p>हमें नये नियम तथा पुराने नियम दोनों पढ़ने सिखाये जाते हैं, कि किस प्रकार परमेश्वर के बच्चों ने अपने दिनों में विश्वास, प्रेम, नम्रता और पवित्रता का सबक सीखा। हम यह भी देखते हैं कि वे किस प्रकार सबक सीखते हुए, परमेश्वर की इच्छा में बढ़ते हैं और परमेश्वर के द्वारा बनायी गई योजना में चलते है, जो फिलहाल हमारी आँखों के सामने धुंधला नज़र आता है। प्रभु यीशु मसीह ने कहा, "क्योंकि मै अपनी इच्छा नहीं, वरन अपने भेजनेवाले की इच्छा पूरी करने के लिए स्वर्ग से उतरा हूँ।' (यूहन्ना 6:38)। "ये बाते जो मैं तुम से कहता हूँ, अपनी ओर से नहीं कहता, परन्तु पिता जो मुझ में रहता है वही अपने कार्य करता है। (यूहन्ना 14ः10)। जैसे-जैसे हमारे बोल और कार्य परमेश्वर में बढ़ते जाते हैं, हम भी यीशु के साथ कह सकेंगे, "मैं हमेशा वह कार्य करता हूँ, जिनसे वह प्रसन्न होता है।' (यूहन्ना 8:29)। जब आप उनकी इच्छा पूरी करेंगे तो परमेश्वर की .... और उनकी निकटता आपके लिए एक साधारण अनुभव बन जाएगा। हमारे प्रभु ने कहा, "क्योंकि मैं अकेला नहीं, परन्तु मैं हूँ, और पिता मेरे साथ है जिसने मुझे भेजा।' (यूहन्ना 8:16)। उन्होंने यह भी कहा, "जिसने मुझे भेजा है, उसी का काम मुझे करना है।' (यूहन्ना 9:4) 
</p>
 <p>हॉं, उनके राज्य को शीघ्रता से बनाने की जिम्मेवारी आप पर भी आएगी। इस पाठशाला में, आध्यात्मिक जीवन के उच्च स्तर तक पहुँचने के लिए सब इंतज़ाम है। इस स्कूल में इस स्तर तक पहुँचने के लिए प्रशिक्षण दिया जाता है। आज्ञाकारिता के स्तर के अनुसार हमें उच्च स्तर तक पहुँचाया जाता है। जो भी शिक्षार्थी सारे विषयों में आज्ञाकारी रह, यीशु समान बनते हैं, वे बीमारों को चंगा करेंगे, कोढ़ियों को शुद्ध करेंगे और  मृतकों को जीवित करेंगे। जिस प्रकार यीशु ने इस धरती पर किया, उसी प्रकार वे पापियों को परमेश्वर की ओर ले आयेंगे। 
 </p>
 <p>लेकिन यदि कोई यीशु के द्वारा नई जिन्दगी बगैर पाये ऐसा करने की कोशिश करेंगे तो दूसरों की नकल करने वाले गिर पड़ेंगे। नया जीवन पाए बिना यीशु की जिन्दगी की नकल करना नामुमकिन है।</p>
 <p>हमारी जिन्दगी, एक बहुत छोटी जिन्दगी है। आइये हम इसे समूचा प्रभु को दें और उनसे कहें, "हे प्रभु, ये मेरी पूरी जिन्दगी है, यह सिर्फ आपके लिए हमेशा का एक पवित्र बलिदान ठहरे।' जब आप यीशु के चरणों में नम्रता से बैठ कर सीखते हैं तो बेधड़ आप भी यह बात कह सकते हैं।
</p>
 <b>इसी लेखिका द्वाराः</b>
<p>"हमारे 36 साल के विवाहित जीवन में मैं और मेरे पति ने आपस में एक दूसरे को एक भी कड़वा शब्द नहीं कहा।' यह श्रीमति दानियल की साक्षी है। अपने विवाह के आठ साल बाद, सन 1935 में, उनके पति को परमेश्वर ने विश्वास के जीवन और पूर्ण समय सेवा के लिए बुलाया। उनकी पत्नी ने खुशी-खुशी इस बुलाहट को स्वीकार किया और इस नए जीवन में अपने पति के साथ मिलकर कदम बढ़ाया।</p>
 <p>सात साल परमेश्वर ने इस दंपत्ति को विश्वास के जीवन में प्रशिक्षण दिया। इसके बाद वह संजीवन में उनका उपयोग करने लगे। भारी संख्या में लोगों और उनके चार बच्चों पर परमेश्वर अपना आत्मा उंडेलने लगे। हज़ारों परिवारों पर आशिष आई। बिखरे हुए परिवार पुनः जुड़ने लगे।
 " एक मसीही परिवार धरती पर स्वर्ग के सबसे नज़दीक स्थान है।'यह बात श्रीमान दानियल बार-बार याद दिलाया करते थे। उनका परिवार ऐसा ही था। मसीह के लिए ऐसे परिवार के निर्माण की चुनौती पर ध्यान इस पुस्तक में दिया है।</p>
 </div></body></html>