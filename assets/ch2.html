<html><head></head><body><div>
<b>अध्याय 2</b><br/>
प्रार्थना एवं प्रार्थना की आदतें
<p> जैसे ही कोई भी व्यक्ति मसीह द्वारा नया हृदय पाता है, उसे प्रार्थना करना बड़ी आनन्द की बात लगती है। आत्मा में जन्म पाया हुआ व्यक्ति प्रार्थना कर परमेश्वर के साथ सम्पर्क रखने और उनकी मधुर वाणी को सुनने के लिए लालायित रहता है। </p>
 <p> कदम - कदम पर परमेश्वर का आत्मा उसे प्रार्थना करने के पाठ के विषय निर्देश दे अगुवाई करता है। जो जितना सबक का पालन करेगा वह ख्रीष्ट मे उतनी ही तेजी से बढ़ता जाएगा। यदि इस संसार में यीशु के लिए असरदार जीवन व्यतीत करना है तो उसे प्रार्थना करने की बुनियादी आदत को बड़े अच्छे ढंग और वास्तविक रूप से सीखना होगा। </p>

<b>प्रातः कालीन प्रार्थना</b>
<p> प्रार्थना करने की आदत हमें सिखायी जाती है। मरकुस (1:35) में हम पढ़ते हैं "भोर को जब अन्धेरा ही था वह उठा और बाहर निकल कर एकान्त में गया और वहां प्रार्थना करने लगा।' वह हमें यह भी सिखाते हैं कि हम सुबह जल्द उठकर उनके  साथ मिलकर प्रार्थना करें। पुरूष लोग जल्द उठकर एकान्त स्थान में जा सकते हैं परन्तु औरतों को ऐसा सिखाया जाता है कि सुबह जल्द उठें और अपने बिस्तर छोड़ कर अपने घर के अन्दर ही प्रार्थना करें। कुछ लोग सुबह जल्द उठ कर बिस्तर में ही प्रार्थना करने की कोशिश करते हैं, परन्तु उनको नींद की आत्मा दे कर धीरे से सुला देना शैतान के लिए आसान हो जाता है। </p>
 <p> बाइबल कहती है - "यीशु सुबह जल्द उठकर प्रार्थना के लिए गये।' इन विषयों की ओर पवित्र-आत्मा हमारा ध्यान खींचता है। यदि हम प्रार्थना करने के समय सो जायेंगे तो पूरे दिन के लिए उसे गवॉं बैठेगें। ध्यान रहे, परमेश्वर के बच्चों के उठने से पहले ही शैतान जाग जाता है ! वह सुबह लोगों के प्रार्थना करने के समय को यह कहकर व्यर्थ करना चाहता है कि "अरे अभी बहुत ही सवेरा है, बस थोड़ी-सी देर के लिए और सो जाओ।' यदि हम इस कदम में शैतान पर विजयी होकर प्रार्थना के लिए जाते हैं तो वह दूसरी रीति से, हमारी विचारों को भटका कर प्रार्थना करने के समय को बरबाद करने का यत्न करता है। जब भी हम घुटनों पर होते हैं वह हमें बाधा पहुँचाने वाले शोर से हमारा ध्यान विचलित करता है। लेकिन अगर हम प्रार्थना में लगे रहें तो ऐसे समय में भी शैतान को पराजित करेंगे।</p>
 <p> जब प्रातःकाल में प्रार्थना के समय को सावधानीपूर्वक पालन करेंगे तो पूरे दिन प्रार्थना का आत्मा हमारे साथ निवास करेगा। प्रार्थना का आत्मा एक तरह से विजय दिलाने वाला आत्मा है और यह आत्मा पूरे दिन परमेश्वर के वचन का पालन कर शैतान पर विजयी होने में हमारी मदद करता है। जब अचानक हमारा सामना किसी परीक्षा से होता है, तो झट से परमेश्वर का आत्मा हमें चेतावनी देता है कि - "सावधान हो जा, यह परीक्षा है।' हम जो भी शक्ति प्रार्थना के द्वारा हासिल करते हैं उसी के द्वारा हम परीक्षा को जीत सकते हैं।</p>
 <p>  इस स्कूल में शिक्षा पाने के तुरन्त बाद, परीक्षाएँ आने लगतीं है। जैसे ही कोई व्यक्ति प्रार्थना करने के बाद कमरे से बाहर निकलता है, उसके लिए बाहर परीक्षा इन्तजार करती है। शैतान हमें उसी परीक्षा में हराने के प्रयास में रहता है, जिसके बारे में हम सीख रहे होते हैं। शैतान किसी भी व्यक्ति का इस्तेमाल, हमें परीक्षा में डालने के लिए कर सकता है; शायद वे अपरिवर्तित पति या पत्नी, या बच्चे, या सास या बहु भी हो सकती हैं। कोई परिस्थिति हमें तंग कर सकती है और हमारी शान्ति को भंग करती हैं। यही परीक्षा है। जब तक कोई व्यक्ति परीक्षा में पास नहीं होता, इसका मतलब यह होगा कि उसने सही तरह सबक नहीं सीखा है। शिक्षक अगला पाठ तब तक नहीं सिखाता जब तक पहला पाठ पूरा न सीखा हो।</p>

<b>दोपहर की प्रार्थना</b>
<p>  "सुबह, शाम और दोपहर मैं प्रार्थना करूँगा .... ' (भजन संहिता 55:17) परमेश्वर के बच्चे होने के कारण, हमें दोपहर के वक्त भी थोड़ी देर प्रार्थना करना सिखाया जाता है। दाऊद और दानियल ने भी ऐसा ही किया था। दानियल (6:10) में कहता है, "वह दिन में तीन बार घुटने टेक कर प्रार्थना किया करता था ...।' दोपहर की प्रार्थना परमेश्वर के साथ हमारे सम्बन्ध को पुर्नजीवित कर देता है। दोपहर के काम के लिए हमें पुनः शक्ति हॉंसिल होती है। यदि हम इन पाठों का विश्वास पूर्वक पालन करेंगे तो कोई भी विवेक को चोट पहुँचाने वाला पाप नहीं करेंगे। </p>

<b>सांयकालीन प्रार्थना</b>
<p> ".... प्रार्थना करने को अलग पहाड़ पर चढ़ गया; और सॉंझ को वहॉं अकेला था।' (मत्ती 14:23)</p>
<p> पवित्र-आत्मा अपने बच्चों को यह सिखाता है कि वे शाम के समय उनके साथ एकान्त स्थान में रहकर प्रार्थना करें। शाम के वक्त हमारा काम खत्म हो जाता है और उसकी उपस्थिति में जब हम घुटने टेकते हैं, तो वह हमसे बात करेंगे और पूरे दिनभर में हम किस जगह पर गिर पड़े थे, वह भी दिखायेगा, और अपने वचनों के द्वारा बहुत सारे विषय के बारे सिखायेगा। उन गलतियों को फिर से न दुहरायें, इसमें हमारी मदद करेगा। वह जो कुछ भी हमसे बात करेंगे, वह हमारे तथा दूसरे लोगों के लिए संदेश बन जायेगा। </p>
 <p> शाम की घड़ी प्रभु के साथ बिताना हमारी आत्मिक मसीही प्रगति के लिए बहुत ज़रूरी है। यदि प्रभु यीशु को अपनी सामर्थ कायम रखने के लिए पिता के साथ शाम को समय बिताना ज़रूरी था, तो हमारे लिए कितना और अधिक ज़रूरी है, जबकि दिन भर हमने आत्मिक युद्ध में अपनी ताकत लगाई हो?
 यह ध्यान रहे, जो कोई सोने के समय तक प्रार्थना करना टालता रहे, वह प्रार्थना करने के आनन्द को गवॉंने के खतरे में हैं। उस समय तक वे बहुत थक चुके होंगे और थकान व नींद  के कारण परमेश्वर के साथ सम्बन्ध कायम रखने को भी गवॉं बैठेंगे। </p>
 <p> इस तरह प्रार्थना एक बोझ लगना शुरू हो जाता है और स्वर्गीय आनन्द और उत्साह खो बैठता है। </p>
 <p>क्या आपकी आज यह हालत है? </p>
 <p>दिन भर बहुत व्यस्तता के बावज़ूद परमेश्व का आत्मा वह सीखने में सहायता करता है जो यीशु न किया - "जब शाम ढली तो वह अकेला था।'</p>
 </div></body></html>