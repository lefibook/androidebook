<html><head></head><body><div>
<b>परिचय</b><br/>
 कैसे मेरी आत्मिक आखों से परदा हटा।
 <p>इस पुस्तक में मैंने उन अनमोल पाठों का संग्रह किया है जिन्हे परमेश्वर ने मुझे मेरे मसीही जीवन की शुरूआत में सिखाया। मेरा पालन-पोषण एक पादरी के परिवार में हुआ। मेरे माता-पिता ने मुझे परमेश्वर का भय मानना सिखाया। लेकिन अपने कुंवारेपन के दिनों में मुझे मालूम ही नहीं था कि परमेश्वर के साथ चलना-फिरना और बातें करना संभव है। प्रसिद्ध प्रचारकों की सुसमाचार सभाओं में मैंने प्रभु के पीछे चलने का कई बार दृढ़ निर्णय लिया, लेकिन यह विश्वास, धीरे-धीरे मर जाता था।</p>

 <p>अब मैं आपको नर्सापुर के एक दृश्य की ओर ले चलूँगी, जहॉं दक्षिण भारत में हरी-भरी और सम्पन्न गोदावरी नदी का डेल्टा है, इस क्षेत्र में ब्रदरन मिशन ने प्रभु के लिए सेवा की है। पवित्र बाइबल के प्रति उनकी समझ अनुसार, स्त्रियों द्वारा प्रचार करना व सभा में प्रार्थना करना और यहॉं तक कि जोर से गाना भी दृढ़ रूप से मना था। ये वे दिन थे जब साधू सुन्दर सिंह ई(यह फुट नोट है)(इस अनोखे परमेश्वर के जन के विषय में आप "साधू सुंदर सिंह', जोशुआ दानिएल द्वारा लिखी जीवनी में पढ़ सकते हैं।)</p>

 <p>अपनी दक्षिण भारत की यात्रा पर थे। वहॉं गोदावरी डेल्टा मिशन सभा में एक युवती थी जिनमें इस परमेश्वर के जन को देखने और उनके उपदेश को सुनने की गहरी चाह थी। जिस जगह सुन्दर सिंह जी प्रचार करने वाले थे वह वहॉं से सौ मील की दूरी पर था, लेकिन इस लड़की के माता-पिता ने इतनी दूर अकेले यात्रा करने की अनुमति उसे नहीं दी। जेमायमा नाम की यह लड़की बहुत ही निराश हुई। किसी ने यह कह कर उनको सांत्वना देने की कोशिश की कि इस रविवार को जो व्यक्ति उनके चर्च में संदेश देने वाला है, वह स्वंय सुन्दर सिंह जी से मिला है। यह मेहमान वक्ता वह जन थे, जिनसे आगे चल कर मेरा विवाह हुआ। उन दिनों वह एक छात्र थे और हाई स्कूल में पढ़ाई कर रहे थे। कॉलेज के दिनों में उन्होंने अपनी छुट्टियों के दिनों को प्रभु की सेवा करने में बिताया। अगर उनको रविवार के दिन बाइबल से प्रभु का संदेश देने के लिए पूछा जाता तो वे उपवास और प्रार्थना कर प्रभु से सभा के लिए संदेश मॉंगते।</p>
 
 <p>उस रविवार वे संदेश पाने के लिए प्रभु की उपस्थिति में इन्तजार कर रहे थे। तब प्रभु के आत्मा ने उन्हें यह अनोखा भार दिया कि वे इस तरह प्रार्थना करें, "प्रभु, इन भागों में प्रभु यीशु के सुसमाचार का प्रचार करने वाले अनेक पुरुष प्रचारक हैं, क्या आप अपने लिए एक महिला प्रचारक को नहीं उठाएंगे?' अंत मे यह साबित हुआ कि वह प्रार्थना परमेश्वर के अपने मन से उभरी थी, अगले दिन जब सुश्री जेमायमा बड़ा ध्यान लगा कर प्रभु के संदेश को सुन रही थी, प्रचारक ने कहा, "प्रेरितों का मसीह आपका मसीह है, साधू सुन्दर सिंह का मसीह आपका मसीह है, वह बदला नही है। वह आपसे बातें करेगा।' ये शब्द सुश्री जेमायम्मा के मन की गहराई में उतर गए। वह यह निर्णय लेकर घर गयीं कि वे इस न बदलने वाले यीशु से तब तक प्रार्थना करती रहेंगी जब तक कि वह उनसे बात न करें। और वह घुटने टेककर प्रार्थना करतीं रही यहॉं तक कि  उनके घुटनों में दर्द होना शुरू हो गया। उन्होंने घुटनों के नीचे तकिये का सहारा दिया और लगातार प्रार्थना में लगी रहीं। प्रभु उनसे मिले और उन्हें अपना उद्धार दिया। जो कुछ बातें प्रभु ने उस प्रचारक के द्वारा कहीं,  उन्होंने एक कागज पर लिख डाला। प्रभु ने उन्हें बताया कि वे उनकी सेवा के लिए चुनी गयी हैं, उनको कुंवारी रह कर प्रभु की सेवा करनी थी और कई अन्य निर्देश दिये, उन सबको उन्होंने लिख रखा था। </p>
 
 <p>इस युवा स्त्री ने प्रभु की उपस्थिति, प्रभु के वचन और प्रार्थना के लिए ऐसी भूख और प्यास पाई कि वह दिन में प्रभु के साथ कई घंटे प्रार्थना में बितातीं। वह बहुत पढ़ी-लिखी तो नहीं थी लेकिन प्रभु ने अपना ज्ञान और अपनी बुद्धि उनमें उंडेली थी। उनको स्त्रियों और स्कूली छात्राओं के मध्य उपदेश देने के लिए कई मिशन केंद्रों ने न्यौते आने शुरू हो गए। यहॉं तक कि उन्हें बड़ी-बड़ी सभाओं में भी उपदेश देने के लिए बुलावा आने लगा। वे जो भी बोलतीं वह वचन प्रभु से होता, और इससे कई जीवन परिवर्तित हुए और विश्वासियों ने इसकी बात की भी गवाही दी। </p>
 
 <p>सुश्री जेमायमा को प्रभु का वचन देने के लिए उस नगर में बुलाया गया जहॉं मैं अपने छोटे परिवार के साथ रहती थी, मेरे पति मेरे लिए प्रार्थना कर रहे थे कि मैं सचमुच उद्धार का अनुभवई(यह फुट नोट है)(उद्धार का अनुभव - हम अपने पापों के कारण परमेश्वर से दूर हैं, अपने पापों की माफी प्रभु यीशु से मांग कर पाएं और आत्मा में नया जन्म लें। )
 </P>
 <p>प्राप्त करूँ। उन्होंने सुश्री जेमायमा को काकीनाड़ा में उनके ठहरने के दौरान मुख्य अतिथि के रूप में घर बुलाया। मैं अपनी कलीसिया में और उस मसीही मिशनरी स्कूल में, जहॉं मैं एक अध्यापिका थी, एक अच्छी मसीही के रूप में मानी जाती थी। लेकिन उस दिन जब मैं सुश्री जेमायमा का प्रचार सुनने बैठी, मुझे मालूम पड़ा कि मैं परमेश्वर को उस तरह नहीं जानती, जिस तरह कि सुश्री जेमायमा। जब उन्हें परमेश्वर से बड़ी नजदीकी संगति करते देखा, तब मुझे आभास हुआ कि मेरी धार्मिकता बड़ी खोखली और केवल दिखावा मात्र है।</p>
 
 <p>मैंने सभा से घर लौटकर सुश्री जेमायमा की तरह प्रभु को ढूंढने का निर्णय लिया। मैंने आशा की कि प्रभु मुझसे बातें करेगा, मैंने सोचा कि वह मुझे स्वर्ग के बारे में सुन्दर चीजें बतायेगा। परमेश्वर ने मुझसे बातें की, उन्होंने कैसे मुझे ज्ञात कराया कि कैसे मैं एक पापी थी। "प्रभु मुझ पापी पर दया कर', इस तरह मैंने प्रार्थना करनी आरंभ की, मेरी आँखों से आँसू बहने लगे। खासकर स्कूल में की चोरी, बोलीं हुई झूठ और झगड़ा, ये सब पाप मेरी आँखों के सामने लाये गये। मैंने यीशु मसीह से प्रार्थना में वे सब पाप कबूल कर लिए और प्रभु यीशु से क्षमा मॉंगी। मुझे ऐसा गहरा आभास हुआ कि जैसे प्रभु यीशु मेरे बहुत समीप हैं और मैं उनसे बातें कर रही थी। </p>
 
 <p>इन बातों में एक खास झगड़ा, जिसमें मैंने स्कूल की मेट्रन से बहस की थी, इस मामले का सामना करना मेरे लिए बहुत कठिन था। मैंने कहा, "प्रभु, अगर मैं उनसे माफी मॉंगूगीं तो वे सब अध्यापकों को बता देंगी कि झगड़े का कारण मैं ही थी।' प्रभु ने मुझे उत्तर दिया और मैं समझ गयी कि प्रभु क्या कह रहे थे, "अगर वे सब अध्यापकों को बता दें कि तुम दोषी हो तो इससे क्या होगा? मैं तुम्हें एक नया मन दूँगा, और वही तुम्हें सचमुच संतुष्ट करेगा।' प्रभु के इन शब्दों ने मुझे शक्ति दी और मैंने मेट्रन से माफी मॉंगी। जैसे मैंने सोचा था वैसे ही उन्होंने जाकर यह बात सब अध्यापकों को बताई, लेकिन प्रभु यीशु ने मुझे एक नया मन दिया और मैंने इस बात की परवाह न की कि लोग मेरे बारे में क्या सोचेंगे। </p>
 
 <p>नया मन पाने के बाद, प्रार्थना में प्रभु से बातें करना और प्रभु से जवाब पाना, मेरे लिए एक जीवंत अनुभव बन गया। मैंने प्रार्थना के समय में आनंद उठाना शुरू कर दिया। जैसे ही मैं यीशु के चरणों में बैठी, उन्होंने मुझे जीवन के पाठ सिखाने शुरू कर दिया। उन्होंने अपने आप को मुझ पर उजागर करना शुरू किया। मैंने यीशु को सीखना शुरू किया। उन्होंने यह सिखाया कि मैं यीशु का जीवन जीऊँ। ये पाठ, जो मेरे जीवन का आनंद और --- बन गये, मैंने इस पुस्तक में प्रस्तुत करने की कोशिश की है। पवित्र आत्मा हमें यह सिखाता है कि यीशु मसीह को सीखो, मसीह में जिओ और मसीह की महिमा करो। </p>
 </div></body></html>
